28

δημοκρατίαν καταστήσας sc. ὁ Περικλῆς), prorsus ficta com-
mentaque sunt. Ex Thucydide enim demonstrari potest, ut
vidimuS, a. 411 Sami fuisse dominatum paucorum. Quam-
obrem, si re vera Athenienses a. 439 Samiis iterum debellatis
populare imperium restituissent, Samiorum optimates domina-
tionem intra annos 439-411 recuperasse statuendum esset.
Quod fieri non potuit, nisi bello cum Atheniensibus suspecte,
aut intra annos 439—431 aut vero etiam belli Peloponnesiaci
temporibus usque ad annum 412 ab Atheniensium imperio
defecissent: id enim optimates debebant scire, ipsorum domi-
nationem, bis jam —— si Diodorum sequimur — ab Athenien· -
sibus eversam, stare non posse, quamdiu sub imperio essent
Atheniensium. Thucydides autem tale bellum non potuit
praeterire silentio Neque post cladem, quam Athenienses
acceperant in Sicilia, fieri potuit, ut Samiorum optimates
populare imperium everterent. si enim hoc fecissent, neces-
sario statuendum esset, eos ad Lacedaemonios defecturos fuisse3
nam expectare debebant, dominationem suam tutiorem fore sub
Lacedaemoniorum imperiO, quam sub imperio Atheniensium.
Sed inter socios Atheniensium multOS, quos egisse cum
Lacedaemoniis de defectione Thucydides narrat (Thuc. VIII,
1—21), Samios non solum non commemorat, sed etiam insu-
lam Samum Atheniensibus satis tutam visam esse, ut classis
statio fieret. Quibus de causis concludendum est, Athenienses
Samiis iterum bello superatis (a. 439), paucorum dominatum
non sustulisse. Diodorus autem, vel potius auctor, quem
Diodorus secutus est, verba §phi 4 op. 28 libr. XII: ,,καὶ
τήν δημοκρατίαν καταοττήσαςιι ipse addidit, quia in fonte suo
invenerat, post primam ,. contra Samum expeditionem Athe-
nienses instituisse populare imperium: XII, 27, 2: ,,κατὲστησε
δημοκρατίαν ἐν αὐτῇ.“

Itaque tria sociorum ὑποτελῶν genera fuerunt:

1) Eorum, quorum rem publicam Athenienses ad suum

arbitrium in popularem statum redegerant.
2) Eorum, qui dominationem plebis suo ipsorum arbitrio
constitutam servabant.

